
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="th"><head><meta http-equiv="Content-Type" content="text/html; charset=utf-8"/><meta name="copyright" content="(C) ลิขสิทธิ์ของ 2013 Sony Mobile Communications AB"/><meta name="viewport" content="width=device-width, height=device-height, initial-scale=1.0"/><link rel="stylesheet" type="text/css" media="all" href="../styling/default-colour-scheme.css"/><link rel="stylesheet" type="text/css" href="../styling/legal_mcommon.css"/><link rel="stylesheet" type="text/css" href="../styling/"/><title>เงื่อนไข</title></head><body id="Conditions">
	<h1>เงื่อนไข</h1>
	<div>
		<div class="p">
			<ol>
				<li><span class="">การรับประกันแบบมีเงื่อนไขนี้จะใช้ได้ก็ต่อเมื่อผู้ซื้อแสดงผลิตภัณฑ์ที่จะนำมาซ่อมแซมหรือเปลี่ยนพร้อมกับใบเสร็จต้นฉบับของผลิตภัณฑ์นี้ที่ตัวแทนจำหน่ายที่ได้รับอนุญาตจาก Sony ได้ออกให้กับผู้ซื้อและมีการระบุวันที่ซื้อและหมายเลขสินค้า**ไว้ Sony ขอสงวนสิทธิ์ในการปฏิเสธการให้บริการตามการรับประกันหากข้อมูลนี้ถูกลบ หรือมีการเปลี่ยนแปลงหลังจากซื้อผลิตภัณฑ์จากตัวแทนจำหน่ายครั้งแรก</span></li>
				<li><span class="">หาก Sony ซ่อมหรือเปลี่ยนผลิตภัณฑ์ให้ การซ่อมแซมจุดบกพร่องหรือผลิตภัณฑ์ที่เปลี่ยนให้ใหม่นี้จะได้รับความคุ้มครองจากการรับประกันเป็นระยะเวลาเท่ากับเวลาที่เหลือของการรับประกันแรกหรือเป็นเวลาเก้าสิบ (90) วันนับจากวันที่ซ่อมแซม แล้วแต่ว่าระยะเวลาใดจะยาวกว่า ผลิตภัณฑ์ที่ได้รับการซ่อมแซมหรือเปลี่ยนให้ใหม่จะทำงานได้เทียบเท่ากับผลิตภัณฑ์ที่ปรับสภาพแล้ว ชิ้นส่วนที่เสียหายที่ได้รับการเปลี่ยนทดแทนจะถือเป็นทรัพย์สินของ Sony</span></li>
				<li><span class="">
					<p>การรับประกันนี้ไม่ครอบคลุมถึงความผิดปกติของผลิตภัณฑ์เนื่องจากการชำรุดตามปกติ หรือจากการใช้งานอย่างผิดวิธีซึ่งระบุไว้ในคำแนะนำการใช้งานและการดูแลรักษาผลิตภัณฑ์ของ Sony ใบรับประกันนี้ยังจะไม่ครอบคลุมถึงความเสียหายอันเนื่องมาจากอุบัติเหตุ การดัดแปลงหรือแก้ไขซอฟต์แวร์หรือฮาร์ดแวร์ ภัยธรรมชาติและความเสียหายอันเกิดจากการที่ของเหลวหกใส่</p>
					<p>แบตเตอรี่แบบชาร์จซ้ำได้ สามารถนำไปชาร์จซ้ำและใช้งานใหม่ได้มากกว่าหนึ่งร้อยครั้ง อย่างไรก็ตาม ในท้ายที่สุดแบตเตอรี่ก็จะเสื่อมสภาพ ลักษณะนี้ไม่ถือว่าเป็นข้อบกพร่อง แต่เป็นการเสื่อมสภาพและสึกหรอตามปกติ เมื่อเวลาคุยสายและเวลารอรับสายสั้นลงจนผิดสังเกต ให้เปลี่ยนเป็นแบตเตอรี่ก้อนใหม่ Sony แนะนำให้คุณใช้เฉพาะแบตเตอรี่และเครื่องชาร์จที่ได้รับการรับรองจาก Sony</p>
					<p>อาจมีความผันแปรเพียงเล็กน้อยในส่วนของความสว่างและสีของหน้าจอเกิดขึ้นในอุปกรณ์แต่ละเครื่อง อาจมีจุดสว่างหรือจุดมืดเล็กๆ บนหน้าจอ ซึ่งจะเกิดขึ้นเมื่อมีจุดที่ผิดปกติและไม่สามารถจะปรับได้ พิกเซลที่บกพร่องสองพิกเซลถือว่ายอมรับได้</p>
					<p>ความผันแปรเพียงเล็กน้อยในภาพที่ถ่ายจากกล้องถ่ายรูปอาจเกิดขึ้นในอุปกรณ์แต่ละเครื่อง ไม่ถือว่าผิดปกติ และไม่ใช่โมดูลกล้องถ่ายรูปที่บกพร่อง</p>
				</span></li>
				<li><span class="">เนื่องจากระบบเซลลูล่าร์ที่จะใช้ร่วมกับผลิตภัณฑ์นี้เป็นบริการที่จัดสรรโดยผู้ให้บริการอิสระที่มิใช่ Sony ดังนั้น Sony จะไม่รับผิดชอบต่อการทำงาน ความพร้อมในการให้บริการ พื้นที่ครอบคลุม และบริการหรือระยะการให้บริการนั้น</span></li>
				<li><span class=""> การรับประกันนี้ไม่ครอบคลุมถึงความเสียหายของผลิตภัณฑ์ที่เกิดจากการติดตั้ง การดัดแปลง หรือการซ่อมแซมหรือการเปิดผลิตภัณฑ์โดยบุคคลที่ไม่ได้รับการแต่งตั้งจาก Sony</span></li>
				<li><span class="">
					<p>การรับประกันนี้ไม่ครอบคลุมถึงความเสียหายของผลิตภัณฑ์ที่เกิดจากการใช้อุปกรณ์เสริมหรืออุปกรณ์ภายนอกอื่นๆ ที่ไม่ใช่ของ Sony ซึ่งผลิตขึ้นเพื่อใช้ร่วมกับผลิตภัณฑ์ดังกล่าวโดยเฉพาะ</p>
				</span></li>
				<li><span class="">การกระทำการใดๆ กับฉลากบนผลิตภัณฑ์จะทำให้การรับประกันสิ้นสุดลงโดยทันที</span></li>
				<li><span class="">
					<span class="">ไม่มีการประกาศการรับประกันอย่างชัดแจ้งในที่อื่นใดอีกทั้งที่เป็นลายลักษณ์อักษรและทั้งโดยวาจานอกเหนือจากใบรับประกันฉบับนี้ ไม่ว่าจะเป็นลายลักษณ์อักษรหรือไม่เป็นลายลักษณ์อักษร การรับประกันแบบเป็นนัยอื่นๆ หรือการรับประกันความสามารถเชิงพาณิชย์หรือการรับประกันความเหมาะสมในการใช้งานจะถูกจำกัดด้วยระยะเวลาในใบรับประกันนี้ SONY จะไม่รับผิดชอบต่ออุบัติเหตุ หรือความเสียหายที่เกิดขึ้นต่อมาหรือภัยธรรมชาติ รวมทั้งไม่รับผิดชอบต่อการสูญเสียผลกำไรหรือการขาดทุนเชิงพาณิชย์ ภายในขอบเขตสูงสุดที่จะปฏิเสธความเสียหายนั้นได้ตามกฎหมาย</span>
				</span></li>
			</ol>
		</div>
		<p> ในบางประเทศ/รัฐไม่อนุญาตให้มีข้อยกเว้นหรือข้อจำกัดเกี่ยวกับความเสียหายอันเนื่องมาจากอุบัติเหตุหรือความเสียหายที่เกิดขึ้นตามมา หรือไม่อนุญาตให้มีข้อจำกัดเกี่ยวกับระยะเวลาของการรับประกันแบบมีเงื่อนไข ดังนั้น ข้อจำกัด หรือข้อยกเว้นนี้อาจใช้ไม่ได้ในกรณีของคุณ</p>
		<p>เงื่อนไขการรับประกันที่ให้ไม่ได้ส่งผลกระทบต่อสิทธิ์อันพึงมีของผู้บริโภคภายใต้กฎหมายที่นำมาบังคับใช้ ทั้งยังไม่มีผลกระทบต่อสิทธิ์ของผู้บริโภคที่จะดำเนินการกับตัวแทนจำหน่ายอันเนื่องมาจากสัญญาขาย/ซื้อ </p>
	</div>
<div/>
</body></html>